---
title: "Privateco-politiko"
type: page
layout: subpage
version: 1
---

La retejo **publiccode.eu** estas funkciigata de
[FSFE e.V.](https://fsfe.org/about/legal/imprint.html)
En tiu ĉi politiko, «ni» signifas la organizaĵon FSFE.

## Kion ni kolektas kaj kial

Kiam vi uzas la retejon por subskribi nian publikan leteron, ni
kolektas kaj konservas informojn pri via nomo, retpoŝt-adreso,
kaj lando, kiujn vi donis konsente. Ni montros publike vian
nomon kiel subskribinton de la publika letero, se vi konsentis
publikan montron en
la [listo de subskriboj](/openletter/all-signatures). Ni ankaŭ
prezentos vian nomon kaj landon al la ricevontoj de la publika
letero (membroj de la Eŭropa parlamento kaj landaj aŭ regionaj
parlamentoj). Ni ne kunhavigos vian retpoŝt-adreson. Ni
konservos tiujn informojn en datumbazo dum la kampanjo «Publika
mono – publika kodo» kaj forigos ilin poste.

Se vi konsentis esti kontaktota pri la kampanjo, ni retpoŝte
sendos al vi informojn pri la kampanjo, kaj dum kaj tuj post la
kampanjo.

## Kiu povas atingi konservitajn datumojn

Ĉiu informo sendita tra la retejo, ĉu konservita en la
retservilo aŭ en nia problemuja sistemo, atingeblas por
dungitoj kaj staĝistoj de FSFE. La informoj ankaŭ atingeblas
por sistemestraro de FSFE. Informoj konserviĝas neĉifritaj en
niaj serviloj; rezulte ili ankaŭ atingeblas por dungitoj de
PlusServer GmbH, kiu gastigas niajn servilojn.

## Kiujn rajtojn vi havas

Vi rajtas ricevi la personajn datumojn pri vi, kiujn ni
konservis, kaj ankaŭ korektigi nin, se la datumoj malĝustas. Vi
rajtas kontraŭi nian konservadon de informoj, kiuokaze ni
forigos personajn datumojn pri vi, kaj ankaŭ nuligi vian
konsenton pri traktado de viaj personaj informoj laŭ ĉi tiu
politiko, kiuokaze ni ankaŭ agos por forigi personajn datumojn
pri vi.

## Kiun kontakti

Se vi havas demandojn pri nia uzo de viaj datumoj, ŝatus peti
kopion de ĉiuj konservitaj informoj pri vi, aŭ ŝatus paroli kun
nia oficisto de datum-protektado por ajna alia celo, nia
komisiita oficisto de datum-protektado estas la plenuma
direktoro de FSFE, kiun vi povas kontakti per [privacy@fsfe.org](mailto:privacy@fsfe.org).
