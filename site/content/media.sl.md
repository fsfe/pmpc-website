---
title: "Informacije za medije"
type: page
layout: subpage
version: 1
---

## O pobudi

Cilj pobude **Public Money? Public Code!** je zagotoviti, da bo vsa programska oprema, financirana iz javnih sredstev, prosta programska oprema. Pobuda se je začela jeseni leta 2017 z odprtim pismom, ki ga je doslej podpisalo {{< count type="signatures" >}} posameznikov in {{< count type="organisations" >}} organizacij. Pobuda ozavešča ljudi o pomembnosti uporabe licenc prostega programja in pomaga javnim upravam pridobiti poln nadzor nad svojo digitalno infrastrukturo in vzpostaviti zaupanja vredne sisteme.

Pobudo vodi **[Free Software Foundation Europe](https://fsfe.org) (FSFE)**, dobrodelna organizacija, ki se zavzema za opolnomočenje uporabnic in uporabnikov, da imajo nadzor nad tehnologijo, ki jo uporabljajo, in ne obratno. Kot neprofitna nevladna organizacija vse od leta 2001 oblikuje mrežo ljudi s skupnimi vrednotami, cilji in vizijo. Sestavljamo jo uporabnice in uporabniki širom Evrope, poleg tega pa ima v enajstih državah tudi lokalne izpostave. Osrednji dejavnosti FSFE predstavljata ohranjanje močnih pravnih, političnih in socialnih temeljev proste programske opreme ter njeno ščitenje pred neželenimi zunanjimi interesi.

## Kontakt za medije

Za novinarske poizvedbe se obrnite na našo skupino za odnose z javnostmi na naslovu [press@fsfe.org](mailto:press@fsfe.org). Za dodatne kontaktne informacije obiščite [stran s kontaktnimi podatki FSFE](https://fsfe.org/about/contact).

## Celostna grafična podoba

Želite **Public Money, Public Code** uporabiti v publikaciji oziroma članku? Odlično! Vključite katere izmed naših uradnih grafičnih podob za obogatitev vaše vsebine. Vse datoteke so objavljene pod licenco CC BY-SA 4.0. Če potrebujete dodatno gradivo ali dovoljenje za uporabo, stopite v stik z nami.

Prenesite [celostno grafično podobo](https://download.fsfe.org/campaigns/pmpc/pmpc_media_kit.zip) ali pa uporabite posamezne datoteke spodaj.

{{< gallery dir="/img/media/" />}}
