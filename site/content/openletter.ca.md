---
title: Carta oberta
type: page
layout: subpage
version: 1
sigtable: true
---

El programari finançat públicament ha de ser [programari lliure i obert][fs]. Tot i que hi ha molt bones raons per a això, molts polítics encara no les coneixen.

{{< fsdefinition type="box">}}

Aquí és on podeu ajudar! Signeu la carta oberta per a donar més pes al nostre missatge. **{{< count type="signatures" >}} persones** i **{{< count type="organisations" >}} organitzacions** ja han signat. Lliurarem la carta i les signatures als vostres representants per a assegurar-nos que entenen que: diners públics? codi públic! 

> ## Diners públics? Codi públic!
> 
> Els serveis digitals oferts i utilitzats per les nostres administracions públiques són per a les nacions democràtiques infraestructures crítiques del segle 21. Per a disposar de sistemes en els quals puguem confiar, les entitats públiques han de garantir que tenen un control total sobre el programari i els sistemes informàtics, que són el cor de la infraestructura digital del nostre estat. No obstant això, ara mateix, aquest és rarament el cas a causa de les llicències de programari restrictiu que:

> 
> * Prohibeixen compartir i intercanviar codi finançat públicament. Això evita la cooperació entre les administracions públiques i dificulta encara més el seu desenvolupament.
> * Dona suport a monopolis dificultant la competència. Com a resultat, moltes administracions depenen d'un grapat d'empreses.
> * Representen una amenaça per a la seguretat de la nostra infraestructura digital en prohibir l'accés al codi font. Això fa que tancar portes del darrere i solucionar forats de seguretat sigui extremadament difícil, si no del tot impossible.
>
> Ens cal programari que potenciï la compartició de bones idees i solucions. Ens agradaria ser capaços de millorar els serveis tecnològics per a la gent de tota Europa. Ens cal programari que garanteix la llibertat d'elecció, d'accés i de competència. Ens cal programari que ajudi les administracions públiques a recuperar el control total de la seva infraestructura digital, que els permet mantenir-se independents d'un grapat d'empreses. És per això que fem una crida als nostres representants a donar suport al programari lliure i de codi obert en les administracions públiques, perquè:
> 
> * El programari lliure i obert és un bé públic modern que permet a tothom utilitzar-lo lliurement, estudiar-lo, compartir-lo i millorar les aplicacions que usem diàriament. 
> * Les llicències de programari lliure i obert proporcionen mecanismes per a evitar quedar atrapat en serveis de companyies específiques que utilitzen llicències restrictives per a danyar la competència.
> *  El programari lliure i obert garanteix que el codi sigui accessible de manera que les portes del darrere i els forats de seguretat es poden arreglar sense dependre d'un únic proveïdor de serveis. 
> 
> Els organismes públics són finançats amb impostos. Cal garantir que gasten els fons de la manera més eficient possible. Si són diners públics, hauria de ser codi públic! 
> 
> Per això, els sotasignats, demanem als nostres representants:
> 
> **"Implementar una legislació que exigeixi que el programari finançat amb fons públics i desenvolupat pel sector públic estigui disponible públicament sota una llicència de programari lliure i obert.."**

[fs]: https://fsfe.org/freesoftware/ "El programari lliure dona el dret a tothom a utilitzar, estudiar, compartir i millorar el programari. Aquest dret ajuda a recolzar altres llibertats fonamentals com la llibertat d'expressió, premsa o privadesa.."
