---
title: Otevřený dopis
type: page
layout: subpage
version: 1
sigtable: true
---

Veřejně financovaný software musí být [Free and Open Source Software][fs]. I když pro to existuje spousta dobrých důvodů, mnoho politiků o nich zatím neví.

{{< fsdefinition type="box">}}


S tím můžete pomoci! Podepište otevřený dopis, aby naše poselství mělo větší váhu. Dopis již podepsalo **{{< count type="signatures" >}} lidí** a **{{< count type="organisations" >}} organizací**. Dopis a podpisy předáme Vašim politikům a ujistíme se, že pochopí: Veřejné peníze? Veřejný kód!

> ## Public Money? Public Code!
> 
> Digitální služby nabízené a využívané veřejnou správou jsou kritickou infrastrukturou demokratických států 21. století. Aby bylo možné vytvořit důvěryhodné systémy, musí veřejné orgány zajistit, aby měly plnou kontrolu nad softwarem a počítačovými systémy, které jsou jádrem naší státní digitální infrastruktury. V současné době se tak však děje jen zřídka, kvůli omezujícím softwarovým licencím, které:
> 
> * Zakazují sdílení a vzájemnou výměnu kódu financovaného z veřejných zdrojů. To brání spolupráci mezi orgány veřejné správy a brzdí další vývoj.
> * Podporují monopoly tím, že brání hospodářské soutěži. V důsledku toho se mnoho správních orgánů stává závislými na několika málo společnostech.
> * Ohrožují bezpečnost naší digitální infrastruktury tím, že zakazují přístup ke zdrojovému kódu. To velmi ztěžuje, ne-li zcela znemožňuje, odhalení a opravu bezpečnostních chyb nebo úmyslných „zadních vrátek“ výrobců.
> 
> Potřebujeme software, který podporuje sdílení dobrých nápadů a řešení. Takto budeme moci zlepšovat IT služby pro lidi v celé Evropě. Potřebujeme software, který zaručí svobodu volby, svobodný přístup a konkurenci. Potřebujeme software, který pomůže veřejné správě získat zpět plnou kontrolu nad kritickou digitální infrastrukturou a umožní jí stát se a zůstat nezávislou na hrstce společností. Proto vyzýváme naše zástupce, aby podporovali svobodný a otevřený software ve veřejné správě, protože:
> 
> * Svobodný a otevřený software je moderní veřejný majetek, který umožňuje všem volně používat, studovat, sdílet a vylepšovat aplikace, které denně používáme.
> * Licence svobodného softwaru a softwaru s otevřeným zdrojovým kódem poskytují ochranu před vazbou na služby konkrétních společností, které používají omezující licence, aby bránily konkurenci.
> * Svobodný a otevřený software zajišťuje, že zdrojový kód je přístupný, takže odposlouchávání a bezpečnostní díry lze opravit bez závislosti na jednom poskytovateli služeb.
> 
> Veřejné orgány jsou financovány z daní. Musí dbát na to, aby vynakládaly prostředky co nejefektivněji. Pokud jsou peníze veřejné, měl by být i kód veřejný!
> 
> Proto my, níže podepsaní, vyzýváme naše zástupce, aby:
> 
> **„Zavedli právní předpisy, které vyžadují, aby software financovaný z veřejných prostředků a vyvinutý pro veřejný sektor byl veřejně dostupný pod licencí svobodného softwaru a softwaru s otevřeným zdrojovým kódem.“**

[fs]: https://fsfe.org/freesoftware/ "Svobodný software dává každému právo používat, studovat, sdílet a vylepšovat software. Toto právo pomáhá podporovat další základní svobody, jako je svoboda slova, tisku a soukromí."
