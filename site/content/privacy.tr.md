---
title: Gizlilik Politikası
type: page
layout: subpage
version: 1
---

**publiccode.eu** web sitesi [FSFE
e.V.](https://fsfe.org/about/legal/imprint.html) tarafından
yayınlanmaktadır. Bu sayfada "biz" geçen yerler FSFE'yi
kastetmektedir.

## Ne topluyoruz ve neden

Bu web sitesini açık mektubumuzu imzalamak için kullandığınızda kendi
rızanızla sağladığınız isminiz, e-posta adresiniz ve ülkeniz
hakkındaki bilgileri topluyor ve saklıyoruz. Herkese açık olarak
göstermeyi onaylamanız durumunda [imzalayanlar
listesinde](/openletter/all-signatures) imzacı olarak isminizi herkese
açık bir şekilde gösteriyoruz. İsminizi ve ülkenizi açık mektubu
göndereceğimiz kişilere de (Avrupa Parlamentosu, ulusal veya bölgesel
meclis üyeleri) göndereceğiz. E-posta adresinizi paylaşmayacağız. Bu
bilgiyi Kamusal Para - Kamusal Kod kampanyası boyunca veritabanında
saklayacağız ve kampanya bitince sileceğiz.

Eğer kampanya hakkında bilgilendirmeyi kabul ettiyseniz, e-posta
adresinizi kampanya sırasında ve hemen sonrasında size bilgi göndermek
için kullanacağız.

## Saklanan verilere kimin erişimi var

Web sunucusunda veya sorun sistemimizde yer alsın, web sitesi
aracılığıyla sağlanan bilgilere FSFE personeli ve stajyerleri
tarafından erişilebilir. FSFE sistem yöneticileri takımının da bu
bilgilere erişimi vardır. Bu bilgiler sunucularımızda şifrelenmemiş
bir şekilde saklanmaktadır, bu nedenle sunucularımızı barındıran
PlusServer GmbH personelinin de bu bilgilere erişimi vardır.

## Haklarınız nedir

Sizin hakkınızda sakladığımız kişisel veriyi edinme ve yanlış olması
durumunda onu düzeltmemiz için bizi bilgilendirme hakkınız var. Ayrıca
bilgi saklamamıza karşı çıkma hakkınız da var, bu durumda bütün
kişisel verilerinizi sileceğiz, ve bu politikayla uyumlu bir şekilde
verinizi işleme rızanızı iptal etme hakkınız da var, bu durumda da
kişisel verilerinizi silmek için adımlar atacağız.

## İrtibat noktası

Verilerinizin kullanımına ilişkn sorularınız varsa, hakkınızda
sakladığımız verilerin bir kopyasını istiyorsanız veya Veri Koruma
Yetkili'mizle herhangi başka bir konuda konuşmak istiyorsanız
görevlendirilmiş Veri Koruma Yetkilimiz
[privacy@fsfe.org](mailto:privacy@fsfe.org)
e-posta adresi aracılığıyla ulaşabileceğiniz FSFE'nin yönetici
müdürüdür.
